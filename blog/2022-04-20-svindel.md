---
slug: svindel
title: Svindel   
authors: [toitoi]
tags: [greetings]
---



Når man leser om krypto i avisen og på nettet er det noen ting som går igjen, Bitcoin prisen går opp eller ned, krypto blir brukt i illegale transaksjoner eller noen har blitt lurt. Bitcoinprisen har historisk vært ganske volatil (gått mye opp og ned) og kommer nok til å fortsette å gjøre det fremover til markedet blir gjennomregulert og de institusjonelle investorene for alvor gjør sitt inntog. Illegale transaksjoner eller hvitvasking av penger vil nok alltid finne sted, i alle markeder. Til tross for at det blir pratet mye om det i relasjon til krypto er det snakk om småpenger i forhold til det som foregår utenfor krypto. En av kjennetegnene ved blokkjedeteknologien er at alle transaksjoner blir logget på kjeden og jo er derfor lesbar av alle og enhver. Det er noen blokkjeder som ikke har åpne transaksjonslogger som Monero og ZCash, men disse er i mindretall. Så i stedenfor å prate om Bitcoin og hvitvasking la oss dykke ned i noe som anngår oss alle, scams!

Det finnes veldig mange forskjellige forskjellige måter man kan bli forsøkt svindlet på i krypto. Det er derfor veldig viktig å ha tungen rett i munnen og ta alt litt rolig. Det er stor sannsynlighet for at ved å ta seg god tid og undersøke litt vil man unngå de aller fleste svindelforsøk. 

Alt som blir bygget i krypto er open-source og kan derfor kopieres av hvem som helst (som kan forstå og implementere koden). Det å kopiere et prosjekt og implementere det under nytt navn kalles for et Vampire Attack. Sushiswap for eksempel var et vampire attack på Uniswap. Det er mye penger i krypto og mange venture fond som investerer i selskapene. Dette har lokket mange utviklere og mange som ønsker å være med på reisen. Som et resultat av dette har byggingen av samfunn og økosystem rundt prosjektene blitt helt essensielt for å differensiere seg og for å selge produktet sitt. 

For å bygge en sosial tilhørighet rundt produkt og prosjekt brukes Discord eller Telegram for kommunikasjon. Discord er en VoIP, voice over internet protocol, mens Telegram er en instant messages service. Discord kan ses på som en sosial meldingstjeneste hvor det kan opprettes kanaler for forskjellige undertema man ønsker å diskuterer. Som belønning for å være med i disse gruppene kan man få white list til NFT minting eller bli med i den indre sirkelen til et prosjekt. 

![Curve Discord](/img/curve1.png "Curve discord")

## Bedrageren

Med bygging av sosiale samfunn hvor man blir belønnet for å delta skaper man gode arenaer for både positiv interaksjon og for å lure andre. Et eksempel på dette kan du se under. Jeg stilte et spørsmål i en av kanalene og får så en privat melding av en som utgir seg for å være support. Dette er en vanlig måte å lure noen til enten å gi fra seg passordet sitt eller sende tokens til en adresse de gir deg. Det er også veldig vanlig å motta meldinger fra det som virker å være en av moderatorene i prosjektet eller prosjektets meldingskonto. Dette er tilsvarende det å få eposter fra det som fremstår som legitime epostkontoer, som viser seg å ikke være det. En tommelfingerregel er å aldri trykke på linker fra de som sender private meldinger. Det som gjelder i krypto så vel som andre steder på nettet er å sjekke avsenderens adresse og anta at det som fremstår som for godt til å være sant nesten alltid er det. 

![Scamsforsøk](/img/curce2.png "Curve scam")

## Den falske nettsiden

En annen vanlig svindelmetode er å lage nettsider som er veldig like som den offisielle nettsiden til prosjektet. De sender ut link til nettsiden med en tilhørende adresse hvor man skal sette inn tokens for å stake eller minte en NFT. Det er derfor viktig å ikke trykke på andre linker enn de offisielle linkene i en Discord server. Er du i tvil sjekk! En, to, tre ganger, så mange ganger du trenger for å føle deg sikker. Du føler deg kanskje litt dum der du sitter og sjekker, men det er du ikke. Dum er den som ikke sjekker, det er det mange som har erfart i ettertid. 

## Prosjektet som virker så bra
Den neste er prosjektet som virker så bra, men som viser seg å ikke ha noe innhold. Dette er noe man ser en del i NFT delen. De fleste nyere NFT prosjektene er bygget rundt det å etterligne [CryptoPunks](/docs/konsepter/grunnleggende/cryptopunks)/[BAYC](/docs/konsepter/grunnleggende/bayc) modellen i form av å lage 10 000 unike bilder rundt et tema. Man viser frem noen variasjoner av disse, lager en Discord og så inviterer man folk. Fordi NFTer har eksplodert i pris har denne delen av kryptouniverset fått veldig mange nye prosjekter. Fordi mange har tjent store summer på å delta er man ofte villig til å hoppe inn i noe uten mye informasjon for å potensielt være med på en av NFT rakettene.Det som skjer med disse prosjektene er at når de har hypet prosjektet sitt og har solgt ut alle NFTene så slutter plutselig kommunikasjonen i Discord serveren og du sitter igjen med et bilde av noe uten noen særlig verdi.

Det er derfor viktig å sjekke hvem det er som står bak prosjektet og forsøke å få så mye informasjon du kan. Desto mer som blir lovet desto mer skeptisk kan man være, men vær alltid skeptisk! 

Mange former for svindel kan du avdekke ved å gjøre litt research og være litt kritisk. Når det er sagt så kan det fremdeles være at du går i en felle av og til. Det som er viktig er å gjøre små transaksjoner hvis du ikke er helt sikker på noe, men fremdeles vil forsøke. 