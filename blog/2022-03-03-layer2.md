---
slug: layer1
title: Layer 2
authors: [toitoi]
tags: [greetings]
---


Layer 2

Skalerbarhet er en utfordring for blokkjeder. Visa prosesserer f.eks 24 000 transaksjoner i sekundet (tps), mens Ethereum gjør 15-30 tps og Bitcoin gjør 3.3-7 tps. Det blir da vanskelig å overbevise noen utenom de som er religiøst opptatt av blokkjede om at disse kan være utfordrere til de løsningene man har i dag. Det har derfor blitt lansert forskjellige løsninger som kan være med på å øke antall transaksjoner i sekundet slik at de blir fullverdige utfordrere. 

1.	Første løsningen er å gå bort fra desentraliseringsprinsippet. Dette er noe Solana har gjort. 
2.	Sharding
3.	Layer 2

En layer 2 er en protokoll som er bygget oppå en annen blokkjede (layer 1). Utfordringen med å prosessere transaksjoner er at alle skal valideres i blokken og dette skal gjøres desentralisert og med majoritet. Tanken bak en layer 2 er at denne kan prosessere transaksjonene for layer 1 og så kan layer 1 validere disse samlede transaksjonene. Altså kan det meste at dataen og transaksjonene bli validert «off-chain» i en layer 2, mens layer 1 kan validere at layer 2 har validert transaksjonen. Man får da sikkerheten til en layer 1 og transaksjonshastigheten til en layer 2. 

Hvordan fungere dette i praksis?
Det er hovedsak tre måter man kan strukturere en Layer 2 på:

1.	Plasma
2.	Optimistic rollup
3.	Zero Knowledge rollup
4.	Sidekjeder (side chains)*

Sidekjeder*
En sidekjede er en kjede som løper parallelt med hovedkjeden. Denne kjeden bruker opererer uavhengig av Ethereum og har sin egen konsensusalgoritme. Den er tilknyttet hovedkjeden med en bro. Det som gjør en sidekjede til en sidekjede er at den er bygget på samme måte som hovedkjeden. Det vil si at de er programmert i samme språk og de applikasjonene som blir lansert på hovedkjeden kan lanseres på sidekjeden. 

Plasma
Plasma er som en sidekjede, men som er knyttet til hovedkjeden. Disse sidekjedene er som kopier av hovedkjeden. Transaksjonene i disse sidekjedene blir samlet sammen i grupper og så blir noen av disse gruppene stemplet og innlemmet i hovedkjeden. Man får da økt sikkerhet. For å sikre at disse transaksjonene er korrekte benyttes det Fraud proofs som fungere ved at det tas stikkprøver av transaksjonene for å sjekke at de er korrekte. Alle transaksjoner kan bli utfordret opp til 7 dager etter transaksjonen har funnet sted. Utfordringen med denne metoden er at hvis en transaksjon blir utfordret vil man måtte gå hele veien tilbake til sidekjeden for å sjekke om den stemmer eller ikke og at det tar en uke før en transaksjon er hugget i stein.
