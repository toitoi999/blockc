---
slug: handelsplattform
title: Handelsplattform   
authors: [toitoi]
tags: [greetings]
---

Når du skal begynne å handle kryptovaluta er det stort sett den samme inngangsporten for alle: en børs. Det er børsen som er broen mellom fiat og krypto, det vil si at for å kjøpe/veksle penger til krypto så må man gjøre det et sted hvor de tar i mot vanlige penger. De største børsene på verdensbasis er Binance, Coinbase, FTX, og Kraken. Binance hadde et transaksjonsvolum (kjøp/salg) på 1 billion i 2020. 

Det som skjer når du registrerer deg på en børs er at de gjennomfører en know your customer (KYC) sjekk, for å sikre at de vet hvem du er. Det kan derfor være enklere å gå gjennom en norsk børs hvis man ønsker å handle på en av de utenlandske fordi du der kan registrere deg via bank ID og slipper ventetiden som man må gjennom på en av de utenlandske. 

Alt etter hvilken børs du velger vil utvalget av cryptovaluta variere. Noen har fokus på de tokens og myntene med størst kapitalisering (pris*antall) som ETH, BTC, DAI, og XRP, mens andre har fokus på å ha et større utvalg. Du kan da velge mellom enkelhet og variasjon. 

Når du handler på en børs er det som regel som å handle på en hvilken som helst online handelsplattform. De store handelsplattformene har alle guider for hvordan man skal bruke plattformen som det kan være greit å sette seg inn i. 

Det som er viktig å tenke på før du begynner å handle er hvor mye du kan tape og hvilken tidshorisont du har. Det er også stor risiko involvert med å låne penger for å handle - det går som regel ikke veldig bra til tross for de historiene man leser i avisen. 
