---
slug: setteigang
title: Sette i gang   
authors: [toitoi]
tags: [greetings]
---


Du har sett i avisen gjennom mange år at det snakkes om krypto, bitcoin, metaverse, NFTer og andre beslekted ord og uttrykk. Du tenker derfor at nå er det på tide å hoppe på kryptotoget, men du er usikker på hvor du skal begynne. Denne siden er ment som en hjelp for deg som er litt i tvil om hvor du skal lete etter informasjon og hvilken informasjon som er god og hvilken som er dårlig. 

Da jeg begynte å interessere meg for krypto i 2017 føltes det som at jeg var sent ute. Bitcoin var allerede i $10 000 og det ble pratet om i det som virket som alle kanaler. Etter å ha sett pengene jeg satte inn stige med 1000% på tre uker tenkte jeg at dette var helt sykt. Her kom jeg til å bli rik! Så kom januar (dette var i desember), og med januar kom fallet og begynnelsen på det som har blitt kalt for kryptovinteren. Prisene kollapset og jeg satt igjen med omtrent det samme jeg hadde begynt med. Fremtiden virket med ett ikke like strålende. 

Lærdommen fra dette er at kryptomarkedet er volatilt, det går mye opp og ned. Så hvis du vil inn så må du ha litt is i magen. Denne lærdommen har jeg ikke alltid vært like god til å huske på, men det klarer kanskje du? Tidshorisont er viktig å ha og det lureste du gjør hvis du ikke er lidenskapelig opptatt av å følge med er å putte inn litt over tid og ikke gjøre så mye mer. Trading krever tid og skills, sparing er enkelt. 

Alright, over til hvor vi begynner. 

Det første som er fint å gjøre er å gå til [CoinMarketCap](https://coinmarketcap.com/) å se på alle de forskjellige tokens og børsene som finnes. Der kan du bli eksponert for mange begrep du sikkert ikke kjenner. CoinMarketCap viser deg oversikten over pris oppgang og nedgang. Selskapet ble kjøpt av Binance i 2020 så det er ikke en helt uavhengig kilde til informasjon, men den er ganske så god til å lese priser og bevegelser.

Du har sett litt på tokens, klikket deg litt rundt på siden og kjenner at det er litt overveldende. Nesten 10 000 forskjellige tokens og dette tallet stiger for hver dag som går. Det er veldig enkelt å lage sin egen token. Fortsetter du å lese så kan du kanskje gjøre det selv om ikke så lenge. 

Du har ikke blitt veldig mye klokere, så det er på tide å lære litt om hva de forskjellige tingene er. I blokkjede 101 og 102 kan du få en grunnleggende innføring. Der vil du også få linker til konsepter og kunne slå opp ord du lurer på. 

Du har kanskje spurt deg selv hva en blokkjede er, hvordan Bitcoin fungerer, hvordan kan et digital bilde av en ape være verdt 80M NOK eller er ikke alt dette bare tull? Svarene på dette får du her og hvis de ikke er tilfredsstillende er det bare å ta kontakt. 

Det første som kan være fint å gjøre er å sette opp en [lommebok](/docs/hvordan/lommebok)



