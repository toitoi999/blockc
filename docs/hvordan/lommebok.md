---
slug: lommebok
title: Lommebok   
authors: [toitoi]
tags: [greetings]
---

Det er flere grunner til at du kan tenke deg en lommebok. Alt som foregår utenfor en børs vil kreve at du har satt opp en online lommebok. Lommeboken din er din adresse på nettet og er dit du sender tokens/mynter til og fra. Det finnes mange forskjellige lommeboktilbydere man kan velge mellom hvor den med flest brukere er Metamask. Metamask støtter mange forskjellige blokkjeder, men ikke alle. Så hvis du ønsker å være på for eksempel NEAR eller Solana, må du opprette en lommebok der også. 

For å installere en metamasklommebok går du til sidene til [metamask](https://metamask.io/download/) og installerer en nettleserutvidelse. 

Du må så opprette en konto. Du får valget mellom å importere/gjenopprette en lommebok eller lage ny. 

![Lommebok i nettleser](/img/ny_lommebok.png "Opprette ny lommebok")

Når du trykker på å opprette en ny taster du først et passord og så vil du få generert et mnemonic (12 autogenererte ord). Det er viktig at du skriver disse ned på papir og ikke oppbevarer de digitalt. 

![Lommebok i nettleser](/img/mnemonic.png "Opprette konto")
 
Når du er ferdig med opprettelsen vil du kunne åpne metamask eller annen lommebok fra verktøylinjen i nettleseren. Du vil da få opp adressen din hvor du kan sende tokens. Det er mulighet for å swappe/kjøpe/selge tokens i lommeboken. Det er som regel bedre å gjøre dette på børser eller dedikerte vekslingssteder. 

![Lommebok i nettleser](/img/verktøylinje.png "Verktøylinje")

Du kan legge til forskjellige nettverk/protokoller i lommeboken din. Det kan du gjøre enten ved å gå til en side som benytter en annen protokoll (du vil som regel få opp et forslag om å legge den til) eller ved å gjøre det manuelt. Som en hovedregel er det greit å gjøre ting manuelt. Du er da helt sikker på at du får den riktige informasjonen. Hvis du gjør det ved å si ja til forespørsler som kommer opp i lommeboken din må du passe på at informasjonen stemmer. Ikke klikk JA på noe du ikke er helt sikker på hva er. I beste fall går det greit, i verste fall kan det som er i lommeboken din forsvinne. Oppfør deg som at du er på ferie i et veldig eksotisk land. Ser minibanken litt sliten ut er det bedre å gå videre. 
Sende tokens fra børs til lommebok
Du har bestemt deg for å sende tokens fra en børs til lommeboken din for å veksle inn i et annet spennende prosjekt. Det er to ting du må passe på når du gjør dette. 

1.	At du har skrevet inn riktig adresse
2.	At du bruker riktig nettverk

Sender du til feil adresse får du ikke tokens/mynter tilbake med mindre den adressen du sender de til bestemmer seg for å sende de tilbake (det er liten sjans for det). Så dobbeltsjekk denne (trippelsjekking er også lov). Så må du sørge for at du sender til det nettverket du ønsker. Sender du feil er det ikke krise, det kan stort sett rettes opp i, men det koster deg ekstra å fikse det. Når du velger nettverk så ser du at det er forskjellige priser for å bruke de forskjellige nettverkene. Det kan du lese mer om her. 

Sende tokens fra et nettverk til et annet

Når du skal sende tokens fra et nettverk til et annet må du bruke en bro. Det beste er å gå rett fra en børs hvis du kan det fordi de som regel kan benytte forskjellige nettverk. Hvis du sender en token som hører hjemme på et nettverk til et annet nettverk uten å gå via en bro vil du ikke kunne bruke denne der du sender den. Det er litt som å sende norske kroner til Italia for å prøve å kjøpe noe på butikken der. Det er to utfordringer med å gå fra et nettverk til et annet

1.	Alle nettverk er uavhengige
2.	Alle tokens tilhører et spesifikt nettverk

Du må derfor innom en bro for å overføre tokens fra et nettverk til et annet. Ved å bruke broen så veksler du en token i en annen. Hvis du ikke bruker en bro men veksler en token i en annen vil du gjennomføre transaksjonen på det samme nettverket. Du er avhengig av at du får verifisert transaksjonen på det nettverket du ønsker å migrere til og dermed avhengig av å bruke broen. 
Når du går fra et nettverk til et annet tar det som regel veldig kort tid (sekunder – minutter), mens hvis du ønsker å gå tilbake til det originale nettverket kan det ta dager. Så pass på at du ikke trenger å veksle tilbake med det samme. 
