---
slug: thedao
title: The DAO
authors: [toitoi]
tags: [greetings]
---


The DAO var en spesifikk DAO som ble lansert 30 april 2016 som et venture fond. Grunnleggerne av the DAO ønsket å gjøre investeringer i oppstartselskaper tilgjengelig for flere og satte opp organisasjonen via crowfunding. De som ønsket å delta kunne sende ether til en bestemt adresse og få DAO tokens tilbake. Disse tokens ga eierne tilgang til å komme med forslag og stemme over disse. 

16 mai hadde organisasjon fått inn nesten 14% av all ether som var i omløp, cirka 11.2M ether. Disse hadde en verdi på rundt $150M og var den desidert største crowdfundingen i historien.  

Det ble tidlig funnet flere svakheter i kontrakten til the DAO. Blant annet en funksjon som tillot alle å spørre den om å få tilbake ether de hadde sendt, mange ganger. Fordi all koden i kontrakten er open-source og svakhetene i kontrakten hadde blitt formidlet av flere gikk det som det måtte gå og the DAO ble hacket. Hackeren stakk av med 3.6M ether gjennom å blant annet spørre kontrakten om å få tilsendt ether mange ganger. Fordi kontrakten var satt opp på en bestemt måte ble all ether som ble tatt ut satt i karantene i 28 dager. 

Fordi all ether ble satt i karantene kunne man via en hard fork få all etheren tilbake. Dette ble heftig diskutert hvor mange mente at det stred mot prinsippene til kryptouniverset. Til tross for protestene ble Ethereum forket for å få tilbake etheren som investorene hadde mistet. Den originale Ethereum ble omdømt til Ethereum Classic, mens den nye er den som vi kjenner som Ethereum. 

I 2017 kom dommen fra de amerikanske regulerende myndigheter (Securities and Exchange Comission) hvor de blant annet kom til slutningen at the DAO hadde tilbudt verdipapirer og dermed hadde brutt loven. 

The DAO har hatt en stor påvirkning på kryptolandskapet som vi har i dag. Fokus på å skrive god kode og få denne revidert har blitt stort og DAO som et konsept har blitt mer og mer integrert i styringen av organisasjoner.
