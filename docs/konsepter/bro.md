---
slug: bro
title: Bro
authors: [toitoi]
tags: [greetings]
---

En bro i denne sammenheng er der du sender over tokens fra et nettverk til et annet. Dette er ikke egentlig en bro på den måten at du får ikke med deg over dine tokens. Det som skjer er at du gir dine tokens bort på den ene siden av broen, så går du over broen selv og på andre siden får du utdelt tilsvarende tokens som ikke er de samme, men er helt like. Når man for eksempel flytter Ethereum fra det som heter Ethereum Mainnet (hovednettet til Ethereum) og over til Fantom så får man det som heter wETH hvor w står for wrapped. Det du får utdelt er egentlig et verdipapir som sier at dette tilsvarer x antall ethereum som vi har satt i et hvelv. Det er dermed like mye ethereum i sirkulasjon etter transaksjonen som før.