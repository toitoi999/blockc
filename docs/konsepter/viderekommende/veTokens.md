---
slug: vetokens
title: veTokens   
authors: [toitoi]
tags: [greetings]
---

veTokens er spesifikt stemmeberettigede tokens. For en del nettverk/protokoller vil man få utstedt en veToken ved å låse tokens i en depositumskonto (man staker sine tokens). Med disse veTokens kan man stemme over forslag som blir foreslått for protokollen. Det kan være distribusjon av nye tokens som blir utstedt eller endringer i kontrakten. På den måten monetiseres stemmerettighet og insentiverer deltakelse i DAOen. 

### Bestikkelser

De som holder veTokens kan også få betalt gjennom bestikkelser av de som ønsker å få gjennom forslag. Bestikkelser kan komme i forskjellige former, men går veldig ofte ut på å gi en som har en veToken en annen token i betaling for å stemme på det forslaget man ønsker at skal gå gjennom. Det stemmes som regel over hvor nye tokens skal distribueres og de som bestikker ønsker å akkumulere denne token. Hvorvidt det er bra å tillate bestikkelser eller ikke kan diskuteres. Tanken bak bestikkelser er at man kan monetisere det å holde en token på enda en måte, altså man kan få betalt dobbelt opp ved å holde en token. Fordi man holder en token som gir stemmerett er tanken at man kun vil stemme på de forslagene man er enig i. 

#### Utfordringen
Det har vist seg at det er visse utfordringer ved å tillate bestikkelser. Den mest fremtredende er at noen DAOer ønsker å tilegne seg flest mulig tokens for å kontrollere hvem fremtidige tokens blir utstedt til. Det har resultert først i "kriger" hvor flere DAOer sloss om å få flest. Som igjen har resultert i ogilopol, hvor stemmene er kontrollert av noen få organisasjoner. 