---
slug: liqbond
title: Liquidity bonding
authors: [toitoi]
tags: [greetings]
---

Liquidity bonding er en måte å tiltrekke seg likviditet på gjennom å utstede obligasjoner. De som kjøper en obligasjon får betalt for det i form av  protokollens tilhørende token. 

Ved å kjøpe en obligasjon menes det at jeg som kunde selger en spesifisert token til protokollen og i retur får jeg en rabattert andel tokens. For å ta et eksempel så tar Olympus DAO i mot DAI og de gir deg tilbake rabattert OHM. Etter du har solgt dine DAI og mottatt OHM kan du selge OHM på markedet etter en gitt periode. Grunnen til at du ikke kan selge disse umiddelbart er for å hindre at OHM blir dumpet i markedet og det blir salgspress og prisnedgang over tid. Dette produktet ligner på en zero-coupon obligasjon ved at du ikke får utbetalt renter, men en engangssum ved utløp av obligasjonen. 

Liquidity bonding er en attraktiv måte å hente inn likviditet på fordi rabatten som gis på tokens ikke er så stor. Så sammenlignet med staking for å hente inn likviditet gir det mer midler tilbake til protokollen. På den andre siden så vil ikke hvem som helst kunne bruke denne modellen når de starter. For at det skal være etterspørsel etter en token må protokollen ha en kundebase. Det kan derfor være mer naturlig å gå over til bonding etter en oppstartsfase og ikke begynne med bonding. 