---
slug: impermanent-loss
title: Impermanent loss
authors: [toitoi]
tags: [greetings]
---

Impermanent loss er et konsept som er viktig å gjøre seg bekjent med hvis du ønsker å bidra med likviditet gjennom en likviditetspool. Når du setter inn to tokens i en LP, som et LP par, gjør du det for å muliggjøre veksling fra en token til en annen på en [desentralisert handelsplattform](/konsepter/grunnleggende/dex). 

Ved veksling av en token til en annen får LPen mer av den token det veksles fra og mindre av den token det veksles til. Hvis det veksles utelukkende fra en token til en annen vil likviditetspoolen til slutt kun bestå av den ene token (hvis det ikke blir satt inn mer likviditet). Hadde noen vekslet så mye at store deler av en token fra en pool hadde blitt tatt ut hadde det slått veldig ut på [slippage](/konsepter/grunnleggende/slippage).

### Eksempel

Du bestemmer deg for å sette inn likviditet i en LP. LP’en du bestemmer deg for er en ETH/USDT. 

#### Prisen på ETH går opp

Du setter inn 1 ETH og 2000 USDT. Det er allerede 9 ETH og 18000 USDT i poolen, og du sitter dermed på 10% av poolen. Mens du deltar i poolen går prisen på ETH opp og det veksles for harde livet. Når du skal ta ut dine tokens fra poolen er forholdet 5 ETH og 40000 USDT. Du har 10% av totalen og sitter dermed igjen med 0,5 ETH og 4000 USDT. Verdien din er 8000 USD, mens du satt inn 4000 USD. 

Men, hva hadde skjedd dersom du hadde beholdt etheren og USDTen din? 

Du ville sittet på 1 ETH som nå er verdt 8000, pluss 2000 i USDT. Du har derfor tatt et tap på 2000 USDT, minus det du har fått i renter. 

#### Prisen på ETH går ned

Og motsatt hvis prisen på ether hadde fallt hadde du være eksponert mot en større nedside. La oss si at prisen hadde fallt med 50%. Det hadde da blitt vekslet for harde livet ut av ether og inn i USDT. Poolen hadde da sittet igjen med 20 ETH og 10000 USDT. Du har fremdeles 10% av poolen og sitter da igjen med 2 ETH og 1000 USDT til en verdi av 2000 USDT. Hadde du sittet på den opprinnelige beholdningen hadde verdien din vært 2500 USDT.


