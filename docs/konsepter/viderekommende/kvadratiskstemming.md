---
slug: kvadratiskstemming
title: Kvadratisk stemming
authors: [toitoi]
tags: [greetings]
---

Prinsippet bak kvadratisk stemming er å kvantifisere hvor mye noe er verdt for den som stemmer på det. Det er derfor sånn at kostnad = stemme^2. For at det skal gi mening så kan vi ta et eksempel. 

I byen du bor i skal det stemmes over hvorvidt man skal anlegge en ny vei. Under byggingen vil det være mye støy for de som bor i nærheten. I etterkant vil mye av veien bli lagt i tunnel og det er derfor bedre når den er ferdig enn nå. Det vil være mange forskjellige interesser for og i mot bygging av veien. De som ikke skal bruke den synes det er mye penger, de som bruker den til pendling vil være veldig for, mens de som bor i nærheten kan være både for og i mot. 

Med kvadratisk stemming får alle i byen utdelt 100 stemmer som de kan bruke til å stemme på de forskjellige forslagene som kommer opp. Kostnaden for å bruke disse stemmene er kostnad = stemme^2. Det vil si at for å stemme 1 gang på et forslag bruker du 1 stemme. Vil du derimot stemme 2 ganger på et forslag så bruker du 4 av stemmene dine. Det blir dyrere for hver stemme du ønsker å benytte for å stemme over det samme forslaget. 

I en bysetting og i samfunnet generelt får man stort sett utdelt 1 stemme til hvert forslag. Det er derfor ikke vektet hvilken interesse du har for at et forslag skal gå gjennom. 

I em kryptokontekst kan kvadratisk stemming brukes for å motvirke det at de som har veldig mange tokens kan ta over en protokoll. Fordi det blir såpass mye dyrere for hver stemme man bruker vil det være vanskelig å kjøpe nok stemmer til å kuppe et forslag.  