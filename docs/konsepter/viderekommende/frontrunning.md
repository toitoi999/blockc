---
slug: frontrunning
title: Frontrunning
authors: [toitoi]
tags: [greetings]
---

Frontrunning er handling av en eiendel basert på innsideinformasjon om en fremtidig transaksjon som vil påvirke prisen. Det er en praksis som er ulovlig på det vanlige markedet.

Utfordringen med transaksjoner i krypto er at de er offentlig tilgjengelige. Det vil si at dersom du gjør en transaksjon i en token eller en NFT så vil alle kunne se denne. 

Når du gjennomfører en transaksjon skjer de følgende skrittende (det er forskjell på blokkjeder så dette er hovedsakelig for ethereum):

- du har klikket deg gjennom godkjenningene og bekreftelsene i lommeboken
- transaksjonen blir sendt til en mempool
- minere sorterer transaksjoner og legger dem i rekkefølge - de som betaler mest i avgift kommer først
- transaksjonen blir del av en blokk
- blokken blir validert og hektet på kjeden

Når din transaksjon blir sendt til mempoolen kan hvem som helst se denne. Hvis du legger inn en stor ordre på en token kan det plukkes opp. Man vet da at prisen kommer til å gå, fordi du kjøper et stort volum. For å frontrunne deg legger noen inn et kjøp hvor de betaler en høyere avgift. De vil da komme før deg i køen. De får kjøpt til en lavere pris, mens ditt kjøp vil bli gjennoført til en høyere pris. 

Hvordan kan det skje lurer du kanskje på? Det har med [slippage](/konsepter/grunnleggende/slippage.md) å gjøre. Jo større volum du ønsker å kjøpe/selge jo større prisvariasjon må du tåle. 

