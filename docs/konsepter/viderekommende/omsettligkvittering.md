---
slug: omsettligkvittering
title: Omsettlig kvittering
authors: [toitoi]
tags: [greetings]
---

En omsettlig kvittering gir holderen muligheten til å selge eller bruke det underliggende i en ny transaksjon. Det enkleste er nok å gå gjennom det ved å bruke et eksempel. Du har 1 UST (TerraUSD) som er en syntetisk token låst 1:1 til USD (dollar). Denne kan du sette inn på en konto for å få renter som avkastning. Du setter inn din 1 UST og blir lovet 19% årlig rente. Tilbake få du 1 aUSDT. Denne aUST’en er en kvittering som er et bevis på at du har satt inn din UST på en konto for å få renter. Det som skjer er at de minter en aUST for hver UST som blir satt inn på kontoen. Okei, du har nå 1 aUST. Verdien av 1 aUST er ikke den samme som 1 UST. 

Grunnen til dette er at hvis den skulle vært den samme måtte omløpet av UST blitt økt for å betale rentene. Det er nå sånn at verdien av 1 aUST stiger for å reflektere renten. Altså 1aUST øker i verdi med 19% i året og når du vil ta ut UST igjen vil du kunne veksle din aUST i flere UST. 

Så, hvordan kan du bruke denne omsettlige kvitteringen din som nå er en syntetisk token? Den syntetiske token du har fått kan du når som helst veksle tilbake til den originale token. Den har derfor verdien til 1 UST ganget med 19% årlig rente. Som et resultat kan du bruke den som sikkerhet hvis du vil låne andre tokens. Du kan også i noen tilfeller sette den inn på en ny konto og få utdelt en annen syntetisk token som en omsettlig kvittering. Hvis dette er mulig ligger forholdene til rette for at du kan få mer avkastning i form av renter på ditt originale innskudd.

