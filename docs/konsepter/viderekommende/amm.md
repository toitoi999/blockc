---
slug: amm
title: Automated Market Maker   
authors: [toitoi]
tags: [greetings]
---

En AMM er en smart kontrakt som bidrar med likviditet, som regel til en desentralisert børs (DEX). På en tradisjonell børs har man store finansielle institusjoner som bidrar med likviditet i en bestemt vare eller verdipapir. Dette er slik at de som ønsker å kjøpe/selge kan gjøre dette uten å måtte vente på at en annen person ønsker å matche deres kjøp/salg. En AMM er dens automatiserte motstykke. 

Likviditeten de bidrar med til børsen kommer fra likviditetspooler. Når du vil veksle en token for en annen token på en DEX så setter du i gang AMMen som går til den likviditetspoolen som består av det paret du ønsker å veksle. Den tar da ut den mengden du ønsker å veksle inn i, og setter inn den mengden du vil veksle ut fra. Forholdet i verdi mellom de to parene holdes tilsvarende før og etter transaksjonen ved hjelp av arbitrasje fra boter.

DEX og AMM blir ofte brukt om hverandre, men de er ikke helt det samme. En desentralisert børs er avhengig av en AMM, mens en AMM kan brukes uavhengig av en DEX. AMMen er et program skrevet for å lage et automatisert likvid marked.