---
slug: curve
title: Curve
authors: [toitoi]
tags: [greetings]
---

Curve består av en stable swap del, en likviditetspool og en DAO. Hovedsakelig er Curve en stablecoin swap med lav slippage. Lav slippage vil si at den prisen du får opp når du ønsker å veksle er veldig lik den prisen du ender opp med å betale. For å oppnå lav slippage må det være god likviditet. For å få god likviditet har de satt opp forskjellige likviditetspar hvor man får en avkastning på det man setter inn og i tillegg får man betalt i $CRV som er Curve sin token. Dette er den vanlig måten og tiltrekke seg likviditet på. Der hvor Curve skilte seg fra sine konkurrenter var med introduksjon av veCRV. veCRV er en token som gir deg stemmerett hos Curve. For å få en veCRV må du låse en CRV token i en gitt periode, fra 1 til 4 år. Låser du en CRV i 1 år sitter du igjen med 0.25 veCRV, og for hvert år du låser får du 0.25 ekstra. 

### Hvorfor låse tokens?

Det er to hovedgrunner til at man ønsker å gjøre om CRV til veCRV tokens. På Curve sin plattform betaler man en avgift for å veksle en token i en annen. Av denne avgiften går halvparten til de som bidrar med likviditet og den andre halvparten går til de som har veCRV tokens. Du får dermed en avkastning på dine låste CRV tokens. Den andre grunnen er at veCRV tokens gir deg mulighet til å stemme på distribusjonen av nye CRV tokens som blir gitt ut. Det er sånn at alle nye CRV tokens som blir gitt ut går til de som bidrar med likviditet. Og for en gitt epoch (tidsintervall) blir nye CRV delt ut i henhold til det man har stemt på. 

Da Curve ble lansert var det tilgjengelig 1.273 milliarder tokens. Det var 42% av det totale tilbudet når alle CRV tokens har blitt gjort tilgjengelig etter fire år. Dette resulterte i det som har blitt kalt Curve Wars hvor det ble kamp om hvem som kontrollerte flest veCRV for å kunne bestemme hvem som får utdelt nye CRV.


