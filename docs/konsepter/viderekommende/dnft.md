---
slug: dnft
title: Dynamic NFT
authors: [toitoi]
tags: [introduksjon]
---

Dynamisk Non-Fungible Token eller dNFT er en variant av en NFT. Dynamisk kjenner nok de fleste igjen fra norskundervisningen de hadde på barneskolen når eventyr ble analysert. Da hadde man den statiske karakteren og den dynamiske, hvor den statiske ikke endret seg mens den dynamiske gjorde det. 

På samme måte er en dNFT en NFT som kan endres etter den er mintet. Det vil ikke si at den kan endres helt vilkårlig. Det vil si at kontrakten som blir skrevet for å minte NFTen vil inneholde funksjoner som kan kalles under gitte omstendigheter. 

Disse funksjonene kan f.eks referere til at en gitt handling vil kunne "oppgradere" NFTen. Det kan også være slik at de som skriver kontrakten kan inkludere overraskelser/easter eggs i kontrakten som vil bli tilgjengelige når gitte forhåndsbestemte parametre er nådd. Som at du har eid NFTen en gitt periode eller at den har deltatt i en gitt mengde quester. 

## Hva kan dNFTer brukes til?

### Gaming
Det er naturlig å tenke at en dNFT hører hjemme i spillverden. Ved å gjøre det mulig å oppgradere en NFT kan nytt utstyr eller økning i nivå reflekteres i NFTen. 

### Medlemsskap
Det kan tenkes at ved å utføre handlinger som å delta i stemming i en DAO, aktivitet i diskusjoner eller andre bidrag kan en NFT som gir medlemsskap endres.

### Attest
En attest på f.eks bolig. Når det gjøres endringer på boligen i form av oppussing eller salg kan dette reflekteres i attesten. 

