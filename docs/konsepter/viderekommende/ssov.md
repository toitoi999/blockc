---
slug: ssov
title: Single staking options vault (SSOV)
authors: [toitoi]
tags: [greetings]
---

Single staking vil si at man bare setter inn en type tokens for å få renter på disse, i motsetning til i pools hvor man setter inn to eller flere. Option vault vil si at de tokens man setter inn blir solgt videre til andre som kjøpsopsjoner til gitte priser med utløp på slutten av måneden. Den som setter inn tokens bestemmer selv hvilken pris de skal selge kjøpsopsjonene for. Denne strategien kalles for en covered call fordi du sitter både med de faktiske tokens og du har solgt retten til å kjøpe dine tokens. En kjøpsopsjon gir personen som kjøper den retten til å kjøpe den underliggende eiendelen til en gitt pris på et gitt tidspunkt. I kryptoverden benyttes europeiske opsjoner som vil si at de kun kan innløses ved utløpsdato. I motsetning til amerikanske som kan løses inn når som helst. 

Når du selger en kjøpsopsjon på dine tokens bestemmer du selv prisen. Du kan velge en pris som er den samme som dagens pris, $10. Prisen er da at the money (ATM). Du kan legge deg litt over, for eksempel $11. Prisen er da out of the money (OTM). Eller du kan legge deg langt over på en $15 og prisen er da far out of the money. Når du selger en kjøps- eller salgsopsjon får du betalt for denne. Prisen du velger bestemmer hvor mye den er verdt, hvor jo nærmere du er dagens pris jo mer får du betalt. 

Når du setter inn tokens i en SSOV får du avkastning på to måter. Du får yield på dine tokens slik som du får i vanlig staking og så får du avkastning i form av betaling for de opsjonene du selger. 

Din risiko ved å sette inn dine tokens i en SSOV er at du kan gå glipp av oppside i prisutvikling hvis du selger en opsjon som blir innløst til en lavere pris enn det dine tokens er verdt ved slutten av måneden. Det er derfor viktig å sette seg inn i hvilken prisutvikling du tror dine tokens vil ha og prise opsjonen din  

La oss ta et eksempel. 

Du har 100 DAX til en pris på $10. Du ønsker å få yield på disse og vil sette det inn i en SSOV. Du velger å gå for en OTM pris og selger kjøpsopsjoner til $12. For disse får du 20 cent per opsjon eller 100*0,2 = $20. I tillegg får du en yield på 5% i løpet av måneden som gir deg 100*10*0,05 = $50. Du sitter da igjen med $75 i fortjeneste.

Det er da to scenarier som kan inntreffe. (1) prisen på dine DAX holder seg under $12 og du har en fortjeneste på $75 og (2) prisen på dine DAX går over dine $12 og du går glipp av 100*12,5 = 1250- 1000 = $250.

