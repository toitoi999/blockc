---
slug: orakel
title: Orakel
authors: [toitoi]
tags: [greetings]
---

Den som har satt seg litt inn i hva kryptouniverset består av og hvordan det fungerer har kanskje lurt på hvordan man knytter Web3 sammen med Web2. 

Det er jo sånn at når du for eksempel ønsker å hente informasjon om f.eks et utfall fra en fotballkamp eller prisen på hvete så må den hentes fra et sted. Mye av den informasjonen man henter vil ha en prisimplikasjon og det er derfor viktig at den informasjonen som blir innhentet gjenspeiler de faktiske forhold. Orakler er dette bindeleddet mellom disse to systemene. Et orakel er en smart kontrakt som kan spørre APIer om priser. Disse blir så sendt tilbake til den smarte kontrakten, som oppdateres. Dataene blir så postet til blokkjeden slik at alle kan lese dem.   

### Orakelproblemet

Utforingen med et orakel som henter informasjon er at det blir et sårbart punkt. Når to systemer blir knyttet sammen i et punkt støter man på problemet med sentralisering. Da kan man få prismanipulasjon og risikere at det ikke er priser tilgjengelig hvis tjenesten går ned. Det er dette som kalles for orakelproblemet.

For å løse dette problemet henter oraklene inn informasjon fra mange kilder og aggregerer disse opp for å finne den mest korrekte informasjonen eller prisen. På den måten unngår man å være avhengig av et punkt og en kilde, og får gjort om den sentraliserte verden til en desentralisert en.

