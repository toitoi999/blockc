---
slug: fork
title: Fork
authors: [toitoi]
tags: [greetings]
---

I programvareutvikling er en fork en ny gren av kode som går i sin egen retning. Den representerer ofte i open source utvikling en uoverenskomst om hvilken retning programvaren skal utvikles. 

I krypto er en fork en deling av en blokkjede ved oppdatering av koden som protokollen kjører. Det er to typer forker

En **soft fork** er en oppdatering av programvaren som er kompatibel med tidligere blokker. En soft fork fører ikke til en splitt av nettverket og de som ikke oppdaterer til ny programvare vil fremdeles se kjeden som godkjent. En soft fork kan brukes til å legge til nye funksjoner på et programmeringsnivå. Det kan sammenlignes med når man oppdaterer operativsystemet på en telefon eller en data. Applikasjonene man har vil fremdeles fungere selv med det nye systemet.

En **hard fork** skjer når nodene, maskinene i nettverket som validerer transaksjonene, ikke oppnår enighet eller man ønsker å oppdatere blokkjeden uten at den skal være bakover kompatibel. Nettverket blir da delt i to eller flere deler fra der oppdateringen skjer eller der hvor man sist var enige. De nye blokkene som blir godkjent i den ene kjeden vil bli forkastet av den andre og motsatt. 

Vi har sett hard forks hos Bitcoin og Ethereum hvor de har fått avleggere som Bitcoin Cash, Bitcoin Gold, Bitcoin Diamond og Ethereum Classic. Forskjellen mellom de fire er at Bitcoin Gold og Diamond er avleggere av Bitcoin, mens Ethereum Classic er den originale Ethereum som ble forket etter the DAO ble hacket. 

Hvem som helst kan forke en blokkjede og lage sin egen.