---
slug: tokenomics
title: Tokenomics
authors: [toitoi]
tags: [greetings]
---

## Tokenbelønning

De som skal validere transaksjoner for blokkjeden i PoS må som regel ha over et visst antall coins for å kunne sette opp en node. For Ethereum er det sånn at du trenger 32 ETH og akkurat 32 ETH, mens for andre varierer det. For at man skal kunne få nok lager man gjerne en staking pool hvor de som har noen coins eller ikke ønsker å sette opp sin egen node kan sette inn sine coins. De vil da får utbetalt en viss prosent på disse coinsene som regel betalt i samme coin. Denne prosenten du får utbetalt kan komme fra flere forskjellige steder alt etter hvordan kontrakten til denne blokkjeden er satt opp.

Kontrakten kan være satt opp slik at når den blir publisert så blir det automatisk laget et x antall tokens/coins. Det er på forhånd satt hvor mange y av disse x som skal bli satt av til å belønne de som validerer blokker/transaksjoner.

Kontrakten kan også være satt opp slik at coins/tokens blir brent når transaksjoner blir gjennomført. Dette fører til at mengden tokens/mynter går ned og verdien av de som er låst for validering går opp.

Kontrakten kan også være satt opp til å generere en viss mengde nye tokens/mynter per sekund/minutt/dag som betaling for validering. Dette er tilsvarende slik det fungerer for Bitcoin.

Kontrakten kan også være satt opp slik at man får utbetalt prosenter av inntektene som blir generert av transaksjoner på blokkjeden.

Du er klar for å stake tokens og få betalt renter på disse! Hvis man har gått til innkjøp av en token/mynt er dette en bra måte å tjene ekstra mynter/tokens på. Bare husk å sjekke hvor du setter inn pengene!

## Tokenomics

Ordet tokenomics er ikke det aller beste og er så klart en sammenslåing av ordene economics og token bare i motsatt rekkefølge. Når det snakkes om tokenomics refereres det stort sett til 

- emissions eller utslippshastighet 
- fordeling av tokens - investorer, team, det offentlige
- hvor lang lockupperioden er for de som er tidlig inne

En vanlig side om tokenomics for et prosjekt ser slik ut:

![Tokenomics Curve](/img/curve2.png "Curve tokenomics")

Eventuelt sånn:

![Redacted Cartel](/img/redacted.png "Redacted Cartel tokenomics")

Det er et veldig viktig punkt å forstå hvis du ønsker å putte penger i et prosjekt. Hvis du får 1000 % for å stake en token må du spørre deg selv hvor disse tokens kommer fra og hvordan det vil påvirke tilbudet. Prosjektet kan ha en kort periode hvor det utsteder mange tokens for så å justere det ned. Andre prosjekter utsteder mange tokens over tid som kan føre til at du blir utvannet. Det er også lurt å sette seg inn i hvor lenge investorer må låse tokens. De sitter ofte på store mengder og kan dumpe disse på markedet etter kort tid hvis de ikke har en lengre lockupperiode. Da blir du som kjøper et offer for det som kalles exitlikviditet, du kjøper en utgangsposisjon fra en innsideperson og det er stor sannsynlighet for at prisen vil falle. 

