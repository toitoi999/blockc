---
slug: dutchauction
title: Dutch auction
authors: [toitoi]
tags: [greetings]
---

Dutch auction er en auksjonsmåte som ble benyttet ved salg av blomster under det som ofte er referert til som den første finansielle boblen, Tulipankrakket. Krakket kan du lese mer om [her](https://no.wikipedia.org/wiki/Tulipankrakket). Det finnes flere forskjellige måter å auksjonere bort noe på. Den de fleste er kjent med er der hvor man byr på noe, alle kan se budet og bestemme seg om de vil by høyere. Og den med det høyeste budet vinner. Lukket auksjon er der hvor alle kommer med et bud uten å vite hva de andre byr og den med det høyeste budet vinner.

Dutch auction eller Hollandsk auksjon fungerer på en litt annen måte fordi det er en auksjon på flere objekter samtidig for å etablere en pris som er lik for alle. De som auksjonerer bort velger en startpris og en minimumspris for det de ønsker å selge. Startprisen er den høyeste prisen og når auksjonen starter så faller prisen mot minimumsprisen. De som ønsker å kjøpe legger inn bud på hvor mye de ønsker å bruke til den prisen som auksjonen er på når de legger inn sitt bud. Den laveste prisen som blir lagt inn når det er tilgjengelige objekter vil være prisen alle betaler. De som har lagt inn kjøp til en høyere pris vil så få utdelt antall objekter som korresponderer til den summen de la inn kjøp på.

![Dutch auction](/img/dutchauction.png "Hollandsk auksjon")

La oss si at det er 1000 objekter tilgjengelig. Den første legger inn kjøp når prisen er 12 og ønsker å kjøpe for 24 (eller to objekter til den prisen). Når den beveger seg lenger mot minimumsprisen vil antallet objekter kjøperen få tildelt øke. Hvis det blir utdelt til en pris på 6 vil kjøperen få tildelt 4 objekter. 

Dette er en auksjonsform som har begynt å bli mer fremtredende ved salg av NFTer, men som ikke er veldig vanlig enda. 