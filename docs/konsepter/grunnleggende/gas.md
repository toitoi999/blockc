---
slug: gas
title: Gas
authors: [toitoi]
tags: [greetings]
---

Gas er noe du hører mye om når du skal sende tokens eller gjennomføre transaksjoner. Gas er det du betaler for å få noen til å verifisere transaksjonen din. Et ganske enkelt konsept, men hvorfor er det da sånn at prisene varierer så mye?

Hvis du vil sjekke prisene for Ethereum transaksjoner kan du gå inn på [Eth gas station](https://ethgasstation.info/). Der får du opp tre ulike prisnivåer rask, vanlig og sakte. Det er de prisene/avgiftene du må betale for å få en transaksjon prosessert hvor du velger den raske prisen hvis du vil ha det gjort med en gang, vanlig hvis det kan ta litt lenger tid og sen hvis du har god tid. Hvor raskt en vanlig transaksjon går kommer an på trafikken på nettet, altså volumet av transaksjoner til en hver tid. 

For Ethereum har prisen gått opp og opp over tid. Det henger sammen med at antall transaksjoner har gått opp over tid, mens [ytelse](/konsepter/viderekommende/ytelse.md) er den samme. De arbeider nå med å øke antall transaksjoner gjennom [sharding](/konsepter/viderekommende/sharding.md), rollups og ved å flytte transaksjoner til sidekjeder. 

Kostnaden for å utføre transaksjoner på andre blokkjeder er mye lavere fordi de har mindre transaksjonsvolum på sine kjeder og fordi de gjerne har bedre performance. 

