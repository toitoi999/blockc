---
slug: token
title: Token
authors: [toitoi]
tags: [greetings]
---

En token er et samlebegrep for alle de forskjellige omsettbare enhetene som blir tilbudt fra forskjellige prosjekter. Tokens kommer i to forskjellige hovedformer, vanlige tokens og non-fungible tokens [(NFTer)](nft). Vanlige tokens er helt identiske (en Bitcoin er helt like en annen Bitcoin), mens NFTer er helt unike. Tokens kan deles inn i flere undergrupper. Alt etter hvem du spør kan de deles opp i flere eller færre grupper, men hovedgruppene kan ses på som utility tokens, payment tokens (coins), og security tokens. 

#### Utility tokens  
Det er tokens som hører til applikasjoner som ikke er blokkjeder eller som representerer en aksje. De kalles utility tokens fordi de representerer en underliggende verdi. Denne verdien kan komme i forskjellige former. Du kan få tilgang til noe spesifikt ved å holde en token, du kan få stemmerett ved en DAO, du kan få en del av inntektene som applikasjonen samler inn, eierskap i en del av en NFT, osv. Det er bare fantasien som setter en stopper for hva verdien kan komme fra. Det er derfor viktig å sette seg inn i hva det er en token skal gi av verdi før man putter noen penger inn i den.

#### Payment tokens (coins) 
Det er tokens som tilhører en protokoll eller det man også kaller en layer 1. Disse får man i belønning for å validere og sikre et nettverk og så brukes de også som avgift for å utføre transaksjoner på nettverket. Det vil si at når du ønsker å kjøpe en utility token må du betale for transaksjonen i den token som hører til den protokollen du benytter. Når du er på Ethereum sitt nettverk og ønsker å kjøpe en NFT eller yieldfarme på en applikasjon som har den smarte kontrakten på Ethereum må du betale med ether. 

#### Security tokens  
Tilsvarer aksjer og kommer fra det engelske ordet security.

På Ethereum følger alle smarte kontrakter som har en token tilnyttet en standard som heter ERC-20. Dette gjør det veldig enkelt å lage sin egen token. Du kan kopiere den kontrakten og med litt endring av navn og adresser gi ut din egen token. Fordi det er så enkelt å lage en token er det mange som har gjort det. I skrivende stund er det over 13 000 tokens. 


