---
slug: dao
title: Decentralized Autonomous Organization (DAO)
authors: [toitoi]
tags: [greetings]
---

En DAO er som navnet tilsier, en desentralisert autonom organisasjon. Tanken bak en DAO er at den skal være helt autonom og operere helt uten innblanding fra mennesker. Dermed effektivisere interne prosesser og ta bort det menneskelig elementet i dag til dag operasjoner. En DAO blir ofte sammenlignet med et selskap uten en sjef. Det er en organisasjon som ikke har et hierarki og hvor bruken av selskapets ressurser er bestemt på forhånd.

Man kan tenke på en DAO som et selskap som eksisterer på internett som er kollektivt eid og styrt av sine medlemmer. De ble opprettet for å kunne samhandle med mennesker man ikke har møtt før og sørge for at midlene man bidrar med ikke blir stjålet eller brukt på ting man ikke ønsker. De springer også ut av tanken om å kunne koordinere beslutninger slik at man unngår at individet blir viktigere enn det kollektivet. 

Man ønsker med andre ord å koordinere beslutninger slik at man ikke ender opp med et ikke optimalt utfall. Dette er  typisk for et Prisoners Dilemma hvor man ender opp med å gjøre noe som er dårligere for alle fordi man ikke vet hva andre vil gjøre. Med andre ord så gjør alle det som er i sin beste interesse som fører til et mindre optimalt resultat. Ved å lage spilleregler som er åpne slik at alle og enhver kan se dem ønsker man med en DAO å ende opp med optimale beslutninger for alle og unngå negative eksternaliteter. 

En DAO blir styrt gjennom stemming. Den fungerer som et direkte demokrati, i motsetning til vårt representative demokrati, hvor alle som eier en token kan komme med forslag og stemme over forslag. Blir noe vedtatt så vil man gi DAOen et input som resulterer i det ønskede output.  

Slik ser oversikten over forslag ut på [Snapshot](https://snapshot.org/#/olympusdao.eth) for [OlympusDAO](https://www.olympusdao.finance/)

![Olympus DAO forslag på Snapshot](/img/olympusdao.png "OlympusDAO snapshot")

### Formålet med en DAO

Er å sette opp en organisasjon som effektiviserer operasjonen til en organisasjon, øker transparansen i beslutninger, gir stemmerettigheter til alle i organisasjon, som igjen fører til en organisasjon med distribuert makt.

## Eksempler på DAOer

### DeFi
Stemme over hvor nye tokens skal distribueres. Det er noe [Curve Finance](/konsepter/viderekommende/curve.md) implementerte hvor man stemmer over hvor nye tokens skal distribueres. 

### Venturefond
Benyttes som investeringsfond hvor man setter inn tokens og så kan alle som er med foreslå ivesteringer som man stemmer over. 

### GameFi
Utbredt for spill som blir laget hvor man kan foreslå ny funksjonalitet og stemme over om det skal implementeres. Kan også brukes for å bestemme hvorvidt en NFT kolleksjon skal være mulig å benytte i et spill.

## Hvordan fungerer DAOer i praksis?

Det er to sider ved en DAO, den gode siden og den dårlige siden. En DAO is seg selv, hvis den implementeres slik den var tiltenkt, er et veldig godt verktøy for samhandling. Den oppmuntrer til mer involvering i styre og beslutninger og er demokratisk av natur. 

Utfordringen er at mennesker har vanskelig for å la programmene operere på egenhånd. Det har derfor vært flere instanser hvor DAOen ikke har blitt involvert i beslutninger som har blitt tatt og det har vært mulig å gå rundt fellesskapet. 

Med DAOer har det vokst frem en ny type rolle/stilling som heter community manager. 

