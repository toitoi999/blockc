---
slug: lommebok
title: Lommebok   
authors: [toitoi]
tags: [greetings]
---

Det er flere grunner til at du kan tenke deg en lommebok. Alt som foregår utenfor en børs vil kreve at du har satt opp en online lommebok. Lommeboken din er din adresse på nettet og er dit du sender tokens/mynter til og fra. Det finnes mange forskjellige lommeboktilbydere man kan velge mellom hvor den med flest brukere er Metamask. Metamask støtter mange forskjellige blokkjeder, men ikke alle. Så hvis du ønsker å være på for eksempel NEAR eller Solana, må du opprette en lommebok der også. 

## Installere
For å installere en metamasklommebok går du til sidene til [metamask](https://metamask.io/download/) og installerer en nettleserutvidelse. 

### Opprette konto
Du må så opprette en konto. Du får valget mellom å importere/gjenopprette en lommebok eller lage ny. 

![Lommebok i nettleser](/img/ny_lommebok.png "Opprette ny lommebok")

### Recovery phrase
Når du trykker på å opprette en ny taster du først et passord og så vil du få generert et mnemonic (12 autogenererte ord). Det er viktig at du skriver disse ned på papir og ikke oppbevarer de digitalt. 

![Lommebok i nettleser](/img/mnemonic.png "Opprette konto")
 
### Nettleser
Når du er ferdig med opprettelsen vil du kunne åpne metamask eller annen lommebok fra verktøylinjen i nettleseren. Du vil da få opp adressen din hvor du kan sende tokens. Det er mulighet for å swappe/kjøpe/selge tokens i lommeboken. Det er som regel bedre å gjøre dette på børser eller dedikerte vekslingssteder. 

![Lommebok i nettleser](/img/verktøylinje.png "Verktøylinje")

### Nettverk og godkjenninger

Du kan legge til forskjellige nettverk/protokoller i lommeboken din. Det kan du gjøre enten ved å gå til en side som benytter en annen protokoll (du vil som regel få opp et forslag om å legge den til) eller ved å gjøre det manuelt. Som en hovedregel er det greit å gjøre ting manuelt. Du er da helt sikker på at du får den riktige informasjonen. Hvis du gjør det ved å si ja til forespørsler som kommer opp i lommeboken din må du passe på at informasjonen stemmer. Ikke klikk JA på noe du ikke er helt sikker på hva er. I beste fall går det greit, i verste fall kan det som er i lommeboken din forsvinne. Oppfør deg som at du er på ferie i et veldig eksotisk land. Ser minibanken litt sliten ut er det bedre å gå videre. 

### Hvordan ser din Metamask ut?

![Oversikt over metamask](/img/metamasklommebok.png "Metamask")


Du har satt opp lommeboken din og begynner å føle deg klar for å sende tokens rundt om i universet. Da er det greit å gå til en [børs for å begynne handelen](/docs/komigang/handelsplattform).