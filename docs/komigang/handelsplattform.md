---
slug: handelsplattform
title: Handelsplattform   
authors: [toitoi]
tags: [greetings]
---

Når du skal begynne å handle kryptovaluta er det stort sett den samme inngangsporten for alle: en børs. Det er børsen som er broen mellom fiat og krypto, det vil si at for å kjøpe/veksle penger til krypto så må man gjøre det et sted hvor de tar i mot vanlige penger. De største børsene på verdensbasis er Binance, Coinbase, FTX, og Kraken. Den største, Binance, hadde for eksempel et transaksjonsvolum (kjøp/salg) på 1 billion i 2020 og 7,7 billioner i 2021. 

Du bestemmer deg for å registrere deg ved [Binance](https://www.binance.com/en) (dette er kun et eksempel). Registreringen består av utfylling og verifisering av telefon og epost gjennom mottatt verifikasjonskode. Du må så ta bilde av pass/førerkort og deg selv før du avslutter med å svare på spørsmål om dine behov og planer for plattformen. Når du er ferdig med dette vil de verifisere informasjonen. Dette kan ta både kort og lang tid. Når jeg registrerte meg nå fikk jeg at det skulle ta fem dager.

Det som skjer når du registrerer deg på en børs er at de gjennomfører en know your customer (KYC) sjekk, for å sikre at de vet hvem du er. Det kan derfor være enklere å først gå gjennom en norsk børs. Der kan du opprette en konto i løpet av minutter fordi du kan verifisere deg selv med Bank ID. Du kan da bli kjent med hvordan du handler og komme deg inn i markedet så raskt du ønsker. Du kan samtidig opprette en konto ved en av de utenlandske børsene. 

Alt etter hvilken børs du velger vil utvalget av cryptovaluta variere. Noen har fokus på de tokens og myntene med størst kapitalisering (pris*antall) som ETH, BTC, DAI, og XRP, mens andre har fokus på å ha et større utvalg. Du kan da velge mellom enkelhet og variasjon. De tilbyr også handel med leverage/giring - altså hvor du låner penger for å få større eksponering mot oppside, men da også mot nedsiden i prisutviklingen.

Når du handler på en børs er det som regel som å handle på en hvilken som helst online handelsplattform. De store handelsplattformene har alle guider for hvordan man skal bruke plattformen som det kan være greit å sette seg inn i. 

Det som er viktig å tenke på før du begynner å handle er hvor mye du kan tape og hvilken tidshorisont du har. Det er også stor risiko involvert med å låne penger for å handle - det går som regel ikke veldig bra til tross for de historiene man leser i avisen. 

Du har opprettet en konto og vil [sende tokens fra en konto til en annen](/docs/komigang/sendetokens).